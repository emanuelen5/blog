---
title: Tomatpäst
ingredients:
  - typ 1 dl olivolja
  - 300-400g färska fina tomater (små), typ romantica
  - chiliflingor / gochugaru
  - lite socker
  - salt + peppar efter smak
  - typ 0.5 - 1 dl färskost (t.ex. philadelfia)
  - 1 vitlök
  - ett dussin blad basilika
tags: [tomat, pasta]
categories: [huvudrätt, vegetarisk]
---

Det finns många variationer på detta recept. T.ex. kan man byta ut pastan till bröd, göra hela rätten i ugn, eller använda crème fraîche istället för färskost.

1. Koka pasta eller rosta bröd till. Om man kokar pasta så kan det vara bra att spara 1 dl pastavatten som man kan använda i såsen vid behov.

## Tomatröran
1. Häll i rikligt med olivolja i en liten stekpanna (det ska täcka botten). Hetta upp olivoljan på ganska hög värme och häll sedan i tomaterna. N.B. Man kan sticka hål på tomaterna innan man lägger dem i pannan så skvätter de inte så mycket när de värms upp / exploderar.
1. Låt tomaterna stekas under lock i 5-10 minuter tills skalet börjar lossna. Här skvätter det ganska mycket från oljan.
1. Häll i gochugaru och sockret och låt steka 5 minuter till.
1. *OBS*: Om rätten lagas med pasta så kan man lägga i vitlöken här någonstans och steka den en liten stund, efter smak.
1. Krossa tomaterna och låt sedan steka 5 minuter till tills tomaterna inte längre är rinniga.
1. Smaka av med salt och peppar.

## Pasta/bröd

### Om pasta
1. Häll i färskosten + lite olivolja i pastan och blanda om.
1. Sleva upp på tallrik tillsammans med tomatröran och basilika efter smak.

### Om bröd
1. Rosta brödet
1. Krossa en vitlöksklyfta och gnugga den sedan lite grann mot brödet (smaken blir ganska stark om man gör för mycket).
1. Bre på färskost på brödet
1. Bre på tomatröran på brödet.
1. Strö över hackad basilika + några hela basilikablad
